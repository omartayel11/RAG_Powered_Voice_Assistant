سلطة البطاطس والحُمص
الوصفة دي مقرمشة، لذيذة، ومليانة نكهات، وسر الطعم؟ التتبيلة الصح والقلي المظبوط!
المكونات
٦ حبات بطاطس مقشرة ومبشورة شرائح طولية
٥ فصوص ثوم مهروس
نصف كوباية خل أبيض
كوباية حمص مسلوق
ملح حسب الرغبة
نصف ملعقة صغيرة بهارات مشكلة فلفل أسود، كمون، بابريكا
نصف كوب بقدونس مفروم ناعم
زيت غزير للقلي
١ بصلة مقطعة جوانح رفيعة
الطريقة
في بولة كبيرة، نخلط البطاطس مع الملح، البهارات، والخل، ونسيبها تتبل لمدة ١٠ دقائق، ثم نصفيها كويس.
نسخن الزيت في طاسة غويطة، ونقلي البطاطس لحد ما تبقى دهبية ومقرمشة، ثم نصفّيها على ورق مطبخ.
في نفس الزيت، نقلي البصل لحد ما يبقى مقرمش وذهبي.
في بولة، نخلط البطاطس المقلية مع الثوم المهروس، الحمص المسلوق، والبقدونس، ونقلبهم كويس.
نضيف البصل المقلي على الوجه ونقدّم السلطة ساخنة أو باردة.
و يا سلام على الطعم و الحلاوة!