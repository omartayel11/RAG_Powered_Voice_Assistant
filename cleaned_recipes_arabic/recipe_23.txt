الحُمّص بالطحينة
الحُمّص بالطحينة من الأطباق اللي لا غنى عنها على السفرة، سواء مع المشويات أو كطبق جانبي خفيف.
المكونات
١٢٥ جرام حُمّص حب منقوع لعدة ساعات أو يفضل ليلة كاملة
عصير ٢ ليمونة
٣ ملاعق كبيرة طحينة
٢ فص ثوم مهروس أو مبشور
ملح حسب الرغبة
للتزيين
١ ملعقة كبيرة زيت زيتون
١ ملعقة صغيرة بابريكا
بقدونس مفروم
الطريقة
نصفي الحُمّص المنقوع ونحطه في حلة مع مياه مغلية المياه تكون مرتفعة عن الحمص بحوالي ٥ سم.
نسيبه يغلي، بعدين نوطي النار ونسيبه يستوي لمدة ساعة تقريبًا لحد ما يبقى طري. نحفظ شوية من ماء السلق علشان نستخدمه لاحقًا.
في الكبة أو الخلاط، نضرب الحُمّص المسلوق مع الطحينة، عصير الليمون، الثوم، والملح، ونضيف شوية من ماء السلق بالتدريج لحد ما نوصل للقوام المناسب كريمي بس مش سايل.
نفرغ الحُمّص في طبق مفرود، ونزينه برشة بابريكا، بقدونس مفروم، وزيت زيتون.
يتقدّم مع عيش عربي ساخن، وشرائح خيار وطماطم.
وبالهنا والشفا!