باكورة هندية
الباكورة الهندية من المقبلات الشهية والمقرمشة، وسر الطعم الحلو؟ التوابل الصح والقلي المظبوط!
المكونات
ربع كوباية دقيق أبيض
ثلاثة أرباع كوباية دقيق حمص
٢ بصلة كبيرة مقطعة شرائح رفيعة
١ فلفل أخضر حار مقطع شرائح اختياري
ربع كوباية كزبرة مفرومة
١ ملعقة صغيرة بيكنج باودر
١ ملعقة صغيرة كركم
ربع ملعقة صغيرة كمون
ملح حسب الرغبة
ثلث كوباية مية
زيت للقلي
الطريقة
في بولة عميقة، نخلط الدقيق الأبيض مع دقيق الحمص، البيكنج باودر، الملح، الكركم، والكمون.
نضيف الماء تدريجيًا ونقلب لحد ما يبقى عندنا خليط شبه العجينة السميكة.
نضيف البصل والفلفل الأخضر والكزبرة، ونقلب كويس علشان كل المكونات تتجانس.
نسخن زيت غزير في طاسة على نار متوسطة.
ناخد معلقة كبيرة من الخليط، وننزلها في الزيت، ونكرر العملية مع باقي العجين.
نقليهم لحد ما ياخدوا لون دهبي جميل، بعد كده نصفّيهم على ورق مطبخ.
تتقدّم سخنة مع صوص الزبادي بالنعناع أو صوص التمر الهندي.
نصيحة الشيف
لو عايزة القوام مقرمش أكتر، ممكن تزودي شوية نشا مع الدقيق.
ممكن تضيفي شطة أو بابريكا لو بتحبيها سبايسي.
اكلة تاخدك للهند و انتى قاعدة فى البيت.