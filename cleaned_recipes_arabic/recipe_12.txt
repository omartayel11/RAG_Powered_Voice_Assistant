شوربة الطماطم
شوربة الطماطم بالكريمة من الشوربات الفاخرة اللي تنفع في العزايم والمناسبات، و لذيذة و سهلة.
المكونات
نصف كيلو عصير طماطم
١ ملعقة كبيرة معجون طماطم
نصف كوب كريمة طازجة
١ بصلة كبيرة مفرومة ناعم
٢ جزرة مقطعة مكعبات صغيرة
٢ عود كرفس مفروم
٤ أعواد قرنفل
٤ معالق كبيرة زيت زيتون
٢ ملعقة كبيرة زبدة
٢ ملعقة كبيرة دقيق
ملح وفلفل أسود حسب الرغبة
الطريقة
في حلة على النار، نحط ٢ ملعقة زيت زيتون، ونشوح الكرفس، البصل، والجزر لحد ما يدبلوا.
نضيف عصير الطماطم، معجون الطماطم، الملح، الفلفل الأسود، وأعواد القرنفل، ونسيب الخليط يغلي على نار متوسطة لمدة ١٥ دقيقة.
نرفع الحلة من على النار، ونسيبها تهدى شوية، وبعد كده نضرب الخليط في الخلاط، وبعدها نصفّيه بمصفاة علشان القوام يبقى ناعم.
في حلة تانية، نحط الزبدة مع ٢ معلقة زيت زيتون، ونضيف الدقيق، ونقلبه على نار هادية لحد ما ياخد لون أصفر فاتح.
نضيف الشوربة المصفاة بالتدريج مع التقليب المستمر علشان القوام يبقى متجانس.
نسيبها تغلي على نار هادية لحد ما تتقل شوية.
عند التقديم، نضيف الكريمة الطازجة على الوش، ونقدّمها سخنة مع عيش محمص أو رشة بقدونس مفروم.
نصيحة الشيف
لو عايزة الطعم أغنى، ممكن تضيفي رشة جوزة الطيب أو بابريكا.
ممكن تستخدمي اللبن بدل الكريمة لو عايزاها أخف.
أحلى شوربة طماطم، لإيدين أحلى ست الحبايب، والسر كله في الحب واللمسة الحلوة!