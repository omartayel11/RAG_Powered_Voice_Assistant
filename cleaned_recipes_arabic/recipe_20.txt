البطاطس بالكريمة والجبنة
الطبق دا ولا أسهل ولا ألزّ، دسم شوية لكن الطعم هيخليكي تاكلي من غير تفكير!
المكونات
٣ حبات بطاطس متوسطة مقطعة أصابع بسُمك ١ سم
نصف كوباية ماء مغلي
١ مكعب مرقة دجاج
١ ملعقة كبيرة عسل
ربع لتر كريمة لبّاني
جبنة موزاريلا مبشورة
الطريقة
نصفّ أصابع البطاطس في صينية بايركس بطبقة واحدة علشان تستوي كويس.
في بولة، نخلط الماء المغلي مع العسل، مكعب المرقة، والكريمة، ونقلب كويس.
نصب الخليط على البطاطس، وندخل الصينية الفرن على درجة حرارة ١٨٠ لمدة ٤٥ دقيقة أو لحد ما البطاطس تبقى طرية ومتماسكة.
قبل ما تستوي بـ١٠ دقايق، نرش جبنة الموزاريلا على الوش، وندخلها الفرن تاني لحد ما الجبنة تسيح وتاخد لون دهبي.
تتقدّم سخنة، ويا سلام لو معاها عيش محمص أو سلطة جانبية!
نصيحة الشيف
لو عايزة نكهة أغنى، ممكن تضيفي رشة جوزة الطيب أو زعتر مع الخليط.
ممكن تستخدمي خليط جبن موزاريلا شيدر علشان طعم ألذّ.
والسر كله في الحب واللمسة الحلوة يا ست الكل.