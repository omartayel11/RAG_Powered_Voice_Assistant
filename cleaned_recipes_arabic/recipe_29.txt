الطعمية
الطعمية المصرية ولا أحلى ولا أطعم، مقرمشة من بره وطرية من جوه، وسر الطعم؟ التتبيلة الصح والقلي المظبوط!
المكونات
كوباية و نُص فول مدشوش يابس ومنقوع ١٢ ساعة
نصف كوباية حمص يابس منقوع ١٢ ساعة
كوباية بصل أبيض مفروم
كوباية بصل أخضر مفروم
كوباية كزبرة خضراء مفرومة ناعم
نصف كوباية بقدونس مفروم ناعم
٢ ملعقة صغيرة ملح
٣ ملاعق كبيرة دقيق
١ ملعقة صغيرة بهارات مشكلة
نصف ملعقة صغيرة فلفل أسود
نصف ملعقة صغيرة كمون
٢ ملعقة صغيرة بيكنج بودر
سمسم للتزيين
زيت غزير للقلي
الطريقة
نصفي الفول والحمص من الماء بعد النقع.
نخلط كل المكونات مع بعض ونفرمهم مرتين في الكبة أو مفرمة اللحم لحد ما القوام يبقى ناعم ومتجانس.
نسيب العجينة ترتاح في التلاجة لمدة ٣٠ دقيقة علشان النكهات تتجانس.
نشكل الفلافل على هيئة أقراص، ونرش عليها السمسم.
نقليها في زيت سخن غزير على نار متوسطة لحد ما تاخد لون دهبي مقرمش.
نصفيها على ورق مطبخ، وتقدم سخنة.
وبالهنا والشفا!