سلطة البتنجان بالزبادي
الوصفة دي كريمي، لذيذة، وسهلة جدًا، والطعم؟ تحفة خصوصًا مع العيش المحمص!
المكونات
٢ رغيف بلدي أو شامي مقطع ومحمّر
٢ بتنجان متوسط الحجم مقطع مكعبات ومقلي
كوبابة زبادي
٢ ملعقة كبيرة زيت زيتون
عصير ليمونة
فص ثوم مهروس
ملح حسب الرغبة
للتزيين
بقدونس مفروم
رشة بابريكا
الطريقة
نقطع الخبز لمكعبات صغيرة ونحمّره في الفرن أو في طاسة على النار لحد ما يبقى مقرمش.
نقلي مكعبات الباذنجان في زيت غزير لحد ما تاخد لون دهبي، ونصفيها كويس من الزيت.
في بولة، نخلط الزبادي مع الثوم، عصير الليمون، الملح، وزيت الزيتون.
نضيف الباذنجان المقلي للخليط ونقلب كويس.
نزين الطبق بالخبز المحمّر ورشة بقدونس، وممكن نضيف رشة بابريكا أو سماق للنكهة.
نقدّمها باردة مع العيش البلدي أو التوست المحمص.
نصيحة الشيف
ممكن تضيفي ملعقة طحينة مع الزبادي لو بتحبي نكهة أغنى.
لو عايزة الطعم أخف، ممكن تشوي البتنجان بدل القلي.
الطبخ مش مجرد وصفات... ده فن، وكل شيف عنده لمسته الخاصة. الله عليكي يا فنانة.